---
title: Cyberpunk 2077 Güncel Modlama Haberleri No. 2 - CD Projekt Red'den resmi
  destek!
description: Biraz zaman geçti, ve zaman demek değişim demektir! İlk modlama güncellemeleri.
---
N'aber millet!

Yeni bir postun zamanı geldi. Bir öncekisi geliştirilmekte olan mod yöneticisi üzerineydi, ancak bugünkünün konusu biraz farklı. Postlar arasında biraz daha zaman geçti, ve yeni gelişmeler var. CDPR ile resmi iletişime geçmiş durumdayız, postun ilerisinde de daha detayına inilecek.

İlerlemeler 2 ana alana ayrılabilir durumda: script modlama (bkz. betik diller) ve içerik modlama.

1. Script modlama: Konsolu açmaya ve yeni script kütüphaneleri kullanımını sağlayan CET sayesinde topluluğun kendi modlarını kendi yapmaya başlamasına yaklaşmış durumdayız. Lua scriptleri şu an oyun içinde veya oyun açılırken yüklenebiliyor halde. Debug sürümleri GitHub üzerinden dağıtılmakta. Yamashi ve WhySoSerious aktif olarak modu geliştiriyor ve iyileştiriyorlar.

2. İçerik modlama: Cyberpunk modlamanın babaları olan WolvenKit geliştiricileri, Witcher 3'e yönelik olarak geliştirilmiş olan araçlarını Cyberpunk 2077'ye adapte etmeye ve halka yayınlamaya yaklaşıyorlar! O araç yayınlanana kadar CLI bazlı olan (bkz. command line interface) CP77Tools kullanıma açık (isim çok orijinal değil, n'apalım :D). CP77Tools, arşivlerin açılmasına ve (şimdilik deneysel olsa da) kapatılıp repacklenmesine yarıyor. rfuzzo ile Traderain'e CP77Tools için teşekkür ediyor, Cyberpunk'ı destekleyecek olan yeni WolvenKit sürümünü iple çekiyoruz!

Sunucudakiler sağ olsun, bir şeyi eklemeyi unuttuğumu fark ettim: WopsS'in RED4EXT projesi!

RED4EXT, pratikte GTA 5 için olan ScriptHookV'ye benzer şekilde oyunun fonksiyonalitesini genişletmeye, yeni özellikler geliştirmeye vb. yarayacak bir araç. Gerçek zamanlı plugin yükleme gibi birçok şey planlı.

WopsS ve Yamashi'ye yeniden teşekkürler!

Gelelim CDPR'la kurulan iletişime. CDPR'ın şimdilerde işinin başından aşkın olduğunu söylesek yeridir herhalde, ancak hepsine rağmen toplulukla iletişime geçmeyi ihmal etmediler. CDPR'ın modlama topluluğunu görmezden gelmemesi ve resmi destek sunmayı düşündüklerini duymak bizleri onurlandırmış durumda. Şimdiye dek onlardan ses çıkmamıştı, ancak daha bugün (15.01.2021) proje liderlerinden Traderain, sunucudakilere kendisi ve rfuzzo'nun CDPR'la iletişime geçtiklerini bildirdiler ve onlardan aldıkları cevapları sundular. İlk adım oyun dosya isimlerinin ve hashlerinin bizlere verilmesiydi, ki bunları kaba kuvvet ile bulmak da daha 1-2 ayı bulabilirdi. Şu andaki eksik hashlerin zaten zaruri olmadığı ve CDPR'ın bunları telif hakları vb. den dolayı yayınlayamıyor durumda olduğu kanısındayız.

Görüldüğü üzere, ekipler araçlar üzerinde harıl harıl çalışıyorlar. Şimdilik yapılacak tek şey, bunları geliştirmeye devam etmek. Bu uğurda herkesin yardım etmesini önemle arz ederiz, çünkü programlamacılara ihtiyacımız olduğu reddedilemez bir gerçek. Gerekli tecrübe ve ilgiye sahipseniz Discord sunucumuza katılabilir ve/veya GitHub repolarımıza bakabilirsiniz (basit İngilizce hakimiyeti gerekli olacaktır). Wikileri falan doldurmaya yardımcı olacaksanız ona da eyvallah.

Şimdilik elveda,
RED Modlama Ekibi